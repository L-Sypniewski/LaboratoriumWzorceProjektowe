Zadanie nr 2 (Obserwator, Singleton)

Obiekt klasy Klawiatura posiada atrybut (zmienną) key_pressed, który przechowuje ostatnio wciśnięty klawisz na klawiaturze. Typ atrybutu należy określić samodzielnie. Klasa Klawiatura może mieć wyłącznie jedną instancję.

Obiekty klasy Klawisz posiadają atrybut (zmienną) key, zainicjowany wybraną wartością, odpowiadającą jakiemuś istniejącemu klawiszowi na klawiaturze. Każdy poszczególny obiekt czeka, aż wartość jego zmiennej key będzie równa zmiennej key_presed obiektu Klawiatura. Jeżeli tak się stanie, obiekt wypisuje na ekranie komunikat (np. „Wciśnięto klawisz key”) i kończy swoją aktywność.

Napisać program (w języku python oraz C++), realizujący powyższą funkcjonalność. (Stworzyć obiekt klasy Klawiatura i pięć obiektów klasy Klawisz (k1, ..., k5) z dowolnymi wartościami zmiennej key (ale różnymi dla różnych obiektów), realizujących zadania jak powyżej. Zapewnić przy tym, że nie da się utworzyć kolejnej instancji klasy Klawiatura.)

Rozwiązanie 1. Obiekty klasy Klawisz okresowo (np. co 1 s) odpytują obiekt klasy Klawiatura o wartość key_pressed. Jeżeli key = key_pressed, to wypisują komunikat i kończą odpytywanie.

Rozwiązanie 2 (wzorce Obserwator i Singleton). Klasa Klawiatura prowadzi rejestr obserwatorów (obiektów klasy Klawisz, wraz z ich atrybutami key; każdy obiekt samodzielnie się rejestruje) i powiadamia dany obiekt, jeżeli nastąpi sytuacja, że key_pressed = key, jednocześnie go wyrejestrowując. Zapewnić również, odpowiednio projektując klasę Klawiatura, żeby nie można było utworzyć jej więcej niż jednej instancji.